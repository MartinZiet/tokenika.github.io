# Główny cel

Głównym celem jest stworzenie w ciągu najbliższych 10 miesięcy reputacji wartościowego kontrybutora ekosystemu EOSa, tak aby uzyskać status witnessa EOSa w czerwcu 2018, gdy EOS ruszy w wersji live.

# Trzy domeny działania

Planujemy działać w trzech obszarach jednocześnie:

#### 1. Hub informacyjny

Cel: reputacja społecznościowa

- strona webowa (w wersji polskiej i angielskiej) prezentująca w przystępny sposób informacje na temat EOSa i komentująca bieżące wydarzenia wokół EOSa
- organizacja prezentacji/eventów promujących EOSa w Polsce
- skupienie wokół siebie polskich developerów chętnych do eksperymentowania z EOSem

#### 2. Ekspert technologiczny

Cel: reputacja technologiczna

- aktywny udział w testnecie
- audyt kodu, znajdowanie bugów i rozwiązań tych bugów
- publikacje dokumentujące zdobytą wiedzę

#### 3. Serwis dla ekosystemu

Cel: reputacja użyteczności

- serwis analogiczny do [etherscan](https://etherscan.io/) lub [steemdb](https://steemdb.com/)
- albo inny serwis inspirowany tym co jest wymienione na [steemtools.com](http://steemtools.com/)
- w przyszłości, gdy zdobędziemy większe doświadczenie, będziemy dążyć do uruchomienia własnego biznesu na EOSie, najprawdpodobniej poprzez emisję własnego tokenu

# Przestrzeń działania

Można traktować nasze przedsięwzięcie jako dość precyzyjnie zdefiniowany start-up: mamy klarowny cel, plan jak go osiągnąć i prosty sposób monetyzacji.

Jedyna różnica między nami a normalnym start-upem jest taka, że w odróżnieniu od większości start-upów, mamy tylko jednego klienta - jest nim EOS.

Nasza przestrzeń działania wygląda następująco:

- Mamy dość unikalne zasoby (w postaci dostępu do kapitału, wiedzy i doświadczenia, reputacji, kontaktów i położenia geograficznego).
- Mamy jednego odbiorcę naszych usług (tj. społeczność EOS) ale mnogość po stronie konkurencji.
- Będziemy musieli ponieść wymierne koszty przez pierwsze 10 miesięcy (do momentu EOS live, tj. czerwiec 2018). 
- Możemy spodziewać się, że część kosztów marketingowych zostanie nam zrekompensowana bezpośrednio przez założycieli EOSa, tj. spółkę BlockOne.
- Istnieje realna perspektywa wysokich przychodów, z których większość zapewne warto będzie reinwestować żeby utrzymać uzyskaną pozycję.

# Ryzyko

Z jednej strony działanie biznesowe ukierunkowane na jednego klienta stwarza spore ryzyko (bo nasz sukces jest uwarunkowany sukcesem EOSa), ale z drugiej strony mamy bardzo precyzyjnie zdefiniowaną przestrzeń działania i jedynym naszym zmartwieniem jest uzyskanie przewagi nad konkurencyjnymi podmiotami.

Spodziewamy się, że konkurencja o rolę witnessa będzie spora, ale jest istotna okoliczność działająca na naszą korzyść: nawet jeśli nie odniesiemy natychmiastowego sukcesu w czerwcu 2018, to uzyskane doświadczenie, know-how i reputacja pozwolą nam na:

- ubieganie się o pozycję witnessa w przyszłości 
- i/lub budowę biznesów działających na bazie EOSa.  

Tak więc jedynym nieusuwalnym ryzykiem jest kwestia sukcesu samego EOSa - to jest coś, na co nie mamy bezpośredniego wpływu.