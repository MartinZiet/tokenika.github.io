## Główny cel

Ogólnym celem jest stworzenie w ciągu najbliższych 10 miesięcy reputacji wartościowego kontrybutora ekosystemu EOSa, tak aby uzyskać status witnessa EOSa w czerwcu 2018, gdy EOS ruszy w wersji live.

## Trzy domeny działania

Planujemy działać w trzech obszarach jednocześnie:

#### 1. Rola huba informacyjnego

Cel: reputacja społecznościowa

- strona webowa (w wersji polskiej i angielskiej) prezentująca w przystępny sposób informacje na temat EOSa i komentująca bieżące wydarzenia wokół EOSa
- organizacja prezentacji/eventów promujących EOSa w Polsce
- skupienie wokół siebie polskich developerów chętnych do eksperymentowania z EOSem

#### 2. Rola eksperta technologicznego

Cel: reputacja technologiczna

- aktywny udział w testnecie
- audyt kodu, znajdowanie bugów i rozwiązań tych bugów
- publikacje dokumentujące zdobytą wiedzę

#### 3. Użyteczny serwis dla ekosystemu

Cel: reputacja przydatności

- serwis analogiczny do [etherscan](https://etherscan.io/) lub [steemdb](https://steemdb.com/)
- albo inny serwis inspirowany tym co jest wymienione na [steemtools.com](http://steemtools.com/)

## Przestrzeń działania

Można traktować nasze przedsięwzięcie jako dość precyzyjnie zdefiniowany start-up: mamy klarowny cel, plan jak go osiągnąć i prosty sposób monetyzacji.

Jedyna różnica między nami a normalnym start-upem jest taka, że w odróżnieniu od większości start-upów, mamy tylko jednego klienta - jest nim EOS.

Nasza przestrzeń działania wygląda następująco:

- mamy dość unikalne zasoby (w postaci dostępu do kapitału, wiedzy i doświadczenia, reputacji, kontaktów i położenia geograficznego)
- mamy jednego klienta ale mnogość po stronie konkurencji
- będziemy musieli ponieść wymierne koszty przez pierwsze 10 miesięcy (do momentu EOS live, tj. czerwiec 2018)
- istnieje realna perspektywa wysokich przychodów (z których większość zapewne warto będzie reinwestować żeby utrzymać uzyskaną pozycję)

## Ryzyko

Z jednej strony działanie biznesowe ukierunkowane na jednego klienta stwarza spore ryzyko (bo nasz sukces jest uwarunkowany sukcesem EOSa), ale z drugiej strony mamy bardzo precyzyjnie zdefiniowaną przestrzeń działania i jedynym naszym zmartwieniem jest uzyskanie przewagi nad konkurencyjnymi podmiotami.

Spodziewamy się, że konkurencja o rolę witnessa będzie spora, ale jest istotna okoliczność działająca na naszą korzyść: nawet jeśli nie odniesiemy natychmiastowego sukcesu w czerwcu 2018, to uzyskane doświadczenie i reputacja pozwolą nam na ubieganie się o pozycję witnessa w przyszłości albo przesunięcie uwagi na budowę biznesów działających na bazie EOSa.  

Tak więc jedynym nieusuwalnym ryzykiem jest kwestia sukcesu samego EOSa - to jest coś na co nie mamy bezpośredniego wpływu.

## Najbliższe kroki

 Plan krótkookresowy na najbliższe 3 miesiące - do października 2017:

#### Sprawy biznesowe

- wybór nazwy/brandu (wstępne propozycje: eos-europe, eos-ventures, eos-enterprise, eosonica)
- rozpisanie i akceptacja budżetu (ewentualnie decyzja o chęci pozyskania dodatkowego kapitału)
- uruchomienie strony webowej (na początek tylko wersja angielska)
- rekrutacja audytora kodu c++ lub developera c++

#### Sprawy technologiczne

- wynajem prostego serwera, kompilacja kodu, dołączenie do testnetu
- research w zakresie infrastruktury IT potrzebnej do pełnienia roli witnessa w wersji live

#### Networking

- udział w konferencji EOS w [Sznaghaju](http://blockchainlabs.org/summit2017/en/index_en.html) i/lub [Londynie](https://blockchainlive.com/adopter-agenda/)
- udział w październikowym  [Warsaw Startup Weekend](http://swwaw.com/), który w tym roku ma być poświęcony [tematowi Fintech i blockchain](https://www.facebook.com/StartupWeekendWarsaw/?hc_ref=ARQ3SlBsXfmfHyXozIEvzHnzrnEm74CqOhhLeKjB9ZtSzTJBohO4GeH75j7Krx4Txcc&fref=nf)